<html>
<head>
 <link rel="icon" href="12.webp" type="image/x-icon">
		<link rel="stylesheet" href="style.css">
<title>
entomology
</title>
</head>
<body>
<header>
 <img src="12.webp">
</header>
<main>
<div>
<div class="post">
<img height=300 src="оьот.webp">
<div>Комахи — клас членистоногих тварин з підтипу трахейнодихаючих. Найчисельніший і найрізноманітніший клас в усьому тваринному царстві. Комахи — поширені на всьому суходолі, включаючи Антарктиду, тварини довжиною від 0,2 мм до 64 см Тіло комах складається з трьох відділів (тагм) — голови, грудей і черевця, кожен з яких складається з сегментів (сегменти голови злиті) і вкритий хітинізованими покривами. На голові є пара членистих вусиків (антени), ротові придатки, органи зору. До грудей кріпляться 3 пари членистих ніг і 1—2 пари крил. На кінці черевця розташовані статеві і хвостові придатки (церки), іноді жало. Органи виділення — головним чином, мальпігієві судини. Кровоносна система незамкнена. Функцію серця виконує спинна судина, функцію крові — гемолімфа. Органи дихання — трахеї (у водних — зябро-трахеї), що відкриваються назовні дихальцями. Органи чуття дуже різноманітні, в основі будови багатьох з них лежать так звані сенсили, розкидані по різних частинах тіла поодиноко або зібрані у великі скупчення. Є органи зору — фасеткові очі та прості вічка, слуху — тимпанальний апарат, дотику — чуттєві волоски, нюху — ямки і волоски, рівноваги — хордотональний апарат і тд. і тп. Майже всі комахи роздільностатеві. Розвиток відбувається з (перетворенням), яке буває повним (коли личинка різко відрізняється від дорослої особини (імаго) і перетворюється на лялечку, з якої виходить доросла комаха), або неповним (личинка, що вийшла з яйця, має вигляд, близький до імаго, стадії лялечки нема).
Відомо 1-3 млн видів, поширених від Антарктиди до 84° північної широти. Більшість комах — наземні тварини, багато видів живе в землі, деякі в прісних водах, окремі — в морях. Більшість видів комах — фітофаги, є всеїдні (таргани), хижаки (поїдають інших комах, молюсків, червів тощо), копрофаги (гнойовики), кровосисні (комарі, воші, блохи).
Є багато видів, які мають позитивне чи негативне значення для людини. Деякі комахи приносять користь як запилювачі рослин; деякі виробляють речовини, які використовуються як харчові продукти та сировина для промисловості (мед, віск, шовк, природні фарби). Багато комах — шкідники сільського та лісового господарств, окремі — переносники паразитів та збудників хвороб людини, тварин або рослин, деякі самі є паразитами. також комахи відіграють важливе місце у житті планети і підтримують життя всшх живих організмів.
<div>анатомія комах є унікальною. як і у всіх живих організмів вона поділяється на зовнішню і внутрішню:

<img height=250 src="o.webp">
 <div>богомолоподшбні — ряд комах надряду тарганоподібні з неповним перетворенням. Мають характерний вигляд: у спокійному стані тримають передні ноги зігнутими й спрямованими вперед, наче моляться, звідки й походить їхня назва. Забарвленням та формою тіла богомоли нагадують частини рослин. Усі богомоли є хижаками, які зазвичай полюють із засідки на дрібних комах  та павукоподібних, хоча великі види можуть їсти й дрібних хребетних. Відомо близько 2400 видів богомолів[3] від дрібних до великого розміру комах із видовженим тілом, які переважно поширені в зонах тропічного та субтропічного клімату по всій Землі, окремі види живуть у помірній зоні.
<div class="post">
<img height=250 src="jk.jpg"> 
<div>Прямокрилі — ряд комах. Найвідоміші представники — коники, цвіркуни, сарана.
У світі відомо більше 27 000, а в Україні — дві сотні видів прямокрилих. Зустрічаються представники прямокрилих по всій земній кулі, в тому числі за полярним колом, у тропіках і в пустелях. Серед них багато екзотичних представників, бо група належить до древніх форм комах, разом з тарганами, богомолами тощо. Для цих комах характерно те, що голова причленована так, що дивиться в бік, а не вперед. Крил дві пари: передні більш жорсткі і використовуються як надкрила, задні більші, основний рушій в польоті, після посадки складаються як віяло і прикриваються передніми крилами. Характерні задні ноги стрибального типу, через які ці комахи мають додаткову назву — стрибаючі комахи
<div class="post">
<img height=250 src="bjhh.png">
<div> Твердокри́лі, або жуки́  — комахи з повним перетворенням, які у життєвому циклі проходять стадії яйця, личинки, лялечки та імаго. Свою назву — твердокрилі, жуки отримали у зв'язку із перетворенням передньої пари крил в хітинізовані тверді надкрила, які використовуються в польоті за принципом крила літака. Жуки — це одна із найбільших груп комах і живих істот взагалі — ряд нараховує понад 400000 видів. Нині прийнято вважати, що кожна п'ята тварина на Землі — це жук. Розміри коливаються в широких межах — від 0,3 мм у жуків-пір'єкрилок до 150 мм у Жука-Геркулеса чи 170 мм у Вусача-титана гігантського.
60 % всього різноманіття жуків складають представники лише п'яти родин: Жуки-слоники (Curculionidae) — 60 тис. видів, Жуки-хижаки (Staphylinidae) — 58 тис., Туруни (Carabidae) — 40 тис., Листоїди (Chrysomelidae) — 35 тис. та Вусачі (Cerambycidae) — 35 тис. 44 види твердокрилих занесено до Червоної книги України.
<div class="post">
<img height=250 src="f.jpg">
<div>Двокрилі  — один з найбільших рядів комах, який нараховує приблизно 240 000 видів комарів, мошок, мокреців, ґедзів, мух, оводів тощо, проте тільки близько половини з них (приблизно 120 000 видів) є описаними.[1]. Це одна з найважливіших груп комах, як у екологічному сенсі, так і в медичному та економічному значенні. Так двокрилі, зокрема комарі (Culicidae), є надзвичайно важливими переносниками малярії, гарячки Денге, гарячки Західного Нілу, жовтої гарячки, японського енцефаліту та інших інфекційних захворювань.
Личинки справжніх комарів (Culicidae) живуть у прісних водоймах і є кормом риб та земноводних. Дорослі комарі живляться нектаром квітів і є запилювачами, проте самиці для формування яєць потребують додаткового білкового живлення і використовують для цього кров наземних тварин.
Мошки (Simuliidae) — кровосисні довговусі двокрилі комахи невеликих розмірів, личинки яких розвиваються у водоймах з швидкою течією
В деяких районах України і в Криму поширені мокреці (Ceratopogonidae) та москіти (Phlebotomidae) — дуже дрібні комахи, личинки яких розвиваються у вологому ґрунті, нірках гризунів. Вони відомі як переносники багатьох хвороб — зокрема Крим-Конго геморагічної гарячки, гарячки паппатачі.
Серед коротковусих двокрилих відомі хатня муха та інші сірі, зелені та сині мухи, червоподібні личинки яких розвиваються у смітниках, покидах тощо. Відомо, що ці мухи механічно поширюють збудників шигельозу, черевного тифу, туберкульозу, поліомієліту, яйця гострика, аскариди та інших гельмінтів. Відома африканська муха цеце завдяки своїм укусам людей і тварин поширює збудників гамбійського та родезійського трипаносомозу.
<div class="post">
<img height=250 src="ппра.jpg">
<div>Лускокри́лі, або метелики, молі  — ряд комах з повним метаморфозом. Виник, вірогідно, у середині мезозою, викопні рештки надійних представників ряду відомі з юрського періоду. Найбільш характерна особливість комах, які належать до цього ряду — це наявність густого покриву хітинових лусочок (сплощених волосків) на крилах (при цьому лусочки розташовані як на жилках, так і на криловій пластинці між ними). Для більшості видів має спеціалізований сисний ротовий апарат з хоботком, утвореним подовженими лопатями нижньої щелепи.
Розвиток з повним перетворенням: є стадії яйця, личинки (званої гусеницею), лялечки та імаго. Личинка червоподібна, характеризується недорозвиненими черевними ногами, потужно склеротізованними покривами голови, гризучим ротовим апаратом і парними залозами, виділення з яких, при контакті з повітрям, утворюють шовкову нитку.
Надзвичайна різноманітність форм метеликів є їхньою вражаючою особливістю. Лускокрилі — один із рядів комах, найчисленніших за кількістю видів. Представники ряду поширені на всіх континентах, за винятком Антарктиди. 55 видів лускокрилих занесено до Червоної книги України.
</div>
</div>
</div>
</div>
</main>
<footer>
</footer>
</body>
</html>
